1	Paruimus monitis tua dulcia iussa secuti, 
2	antistes Christi. quae dabas ore pio. 
3	an ego non canerem tanti praeconia patris, 
4	munus opusque dei dum mihi lingua foret? 
5	rauca quidem stridens et nullis digna coturnis, 
6	ingeniumque iacens: sed libet alta loqui. 
7	Dignum opus et iustum semper tibi dicere grates. 
8	omnipotens mundi genitor, quo principe cuncta 
9	em sumpsere diem atque exorta repente 
10	post tenebras stupidi spectarunt lumina caeli: 
11	gens hominum pecudesque ferae milleque uolucres 
12	et quae per liquidos discurrunt agmina campos, 
13	omnia per temet, ex te, qui maxima condis: 
14	ex te nata, pater; nec patris est pater alter: 
15	tu caput es capiti, primi tu fontis origo, 
16	primus apex rerum, primus sator, omnia condens; 
17	nec tamen ex alio ducis genus: ipse perennis 
18	spiritus. antiquo uiuens per saecula motu. 
19	semper eris. quia semper eras: non mortis egenus, 
20	qui natalis inops nec finem noueris aeui. 
21	ex se principium cui contigit. haut manet alter 
22	auctorem casus: nascentia terminus urget. 
23	omnia cum tegeret nigrum chaos altaque moles 
24	desuper urgeret informis corpora mundi 
25	et caliganti premeret serotina morte. 
26	nec species nec forma foret, deus intus agebas 
27	corporibus tectis mixtus, secreta potestas. 
28	iam tum disponens nascentia moenia mundi 
29	et uarias rerum facies animasque futuras. 
30	utque caput uicta prompsisti caligine noctis. 
31	sublimem attollens uultum sensere tenebrae. 
32	mox dominus rerum somnos discussit inertes, 
33	pigraque materies trepidauit nomine pulsa 
34	commotaque simul maturo conscia partu. 
35	scinditur ingentis cumuli per.plurima corpus 
36	membra, locosque simul metantur semina iussu. 
37	et confusa simul descendunt uiscera molis. 
38	sectaque per partes formas spectantia frustra 
39	iam calor intus alit et blando suscitat igni. 
40	Ac primum caeli pansus liber, omnia mundi 
41	conplectens spatia, celso suspenditur orbe: 
42	terra grauis pigro descendit pondere ad imum 
43	ac, semet defixa, salo fundata resedit. 
44	esset ut spatium uacuae regionis apertum. 
45	qua tener incedens mortalia pasceret aether. 
46	quoue exire patris possent tot munera rerum. 
47	ortaque ferrentur nullo per inane labore. 
48	diffusae coguntur aquae: mox limine certo 
49	liquuntur maria nec finem transilit unda. 
50	Tunc oritur lux alma. dies quae iussa uocari 
51	nascentem tenero perfudit lumine mundum. 
52	munus opusque tuum prodens. tua maxima dona. 
53	condere quae genitor patria pietate parabas. 
54	utque hominum sollers posset clarescere uita. 
55	artibus aetheriis quae totas ducere luces 
56	gaudet et ingenium diuersa laude fatigat. 
57	insequitur nox atra diem densaeque tenebrae. 
58	corporibus somnos quae ferrent. otia fessis. 
59	et cunctis unam faciem similemque figuram. 
60	namque dies uarie rerum discriminat ora 
61	et dat cuique suum disiecta nocte colorem: 
62	instigat animos opera ad maiora calentes. 
63	exacuens uariis mortalia pectora curis. 
64	quo mage forma dies uitae, nox mortis imago est. 
65	Tunc condens pater astra polo ac lumina didens, 
66	sidera distinguens uariis pertecta figuris. 
67	lucifer exsurgit roseus et fulgidus ore 
68	uesper: puniceos spargit Aurora capillos. 
69	Anguis agit sudum, inportant Pliades imbres. 
70	sunt luga, sunt Plaustra. gemmantes flore Coronae 
71	signaque bis senis annum uoluentia formis, 
72	multaque praeterea celsae domus ornamenta. 
73	quis saeclum fulcit signis et regia summi 
74	picta parens uaria stellarum luce coruscat.. 
75	sed soli lux maior inest, quem munere largo 
76	excultum, genitor, pleno dignaris honore. 
77	igneus ille iubar praecelso uertice tollit; 
78	ore rubens patulo, caeli per moenia fertur 
79	astrorum ductor, mundi uigor atque elementa. 
80	ecce aliud mirum, mirum decus o, noua cursum 
81	mutat luna suum; quos perdit colligit ignes 
82	cornuaque extinguens perturbat lumine frontem; 
83	mox tamen ardescit conpleto circulus orbe, 
84	noctilucum lumen pascit sata sidera luce: 
85	haec tamen, aeterno quae uoluit machina aethrae, 
86	non tantum pictura poli est, nec celsa uoluntas: 
87	mens ratioque subest et rebus utilis ordo. 
88	hinc doctrina uenit terris, hinc denique cunctis 
89	consilium agricolis et qui maria alta pererrant, 
90	ut, se quaque ferant, luces praedicere possint, 
91	uenturos norint imbres siccumque serenum, 
92	tempore quo tauros campis inducat arator 
93	et dubium temptet securus nauita pontum. 
94	Instructos ignes caelo, pater optime, teiTas
95	excolere adgrederis et munere donas opimo 
96	regna hominum pecudumque larem requiemque uolucrum 
97	planescunt campi, colles tumor arduus effert. 
98	subsidunt ualles. florentia prata uirescunt 
99	saxaque durantur, pinguis se gleba resoluit, 
100	rumpuntur fontes, fluuiis genus arduum unde est; 
101	herbarum uaria consurgunt gramina campis. 
102	Iamque seges tenera fructum fundebat arista. 
103	cum iuga nulla forent nec uomis nullus aratro. 
104	mugiret nullus proscissis taurus in aruis. 
105	ecce etiam uitis madido iam plena racemo, 
106	expers falcis adhuc et duri nescia ferri, 
107	pampineas celsis texebat collibus umbras. 
108	diuersa exoritur uariarum forma ferarum, 
109	quadripedes animae nec non repentia terris 
110	nascuntur, pictis uolucres per nubila pinnis. 
111	His ubi perfectis genitor iam diuite mundo 
112	cuncta uidet curam magni deposcere regis, 
113	qui mare. qui terras atque omnia nata gubernet. 
114	quique altum spectet caelum laudetque potenter 
115	munera magna dei, ne sint haec condita frustra: 
116	tunc Faciamus, ais. hominem." dic. optime. cum quo 
117	conloqueris ? clarum est: iam tum tibi filius alto 
118	adsidet in solio et terras spectat amicas. 
119	sed Faciamus, ais, hominem, cui uultus imago 
120	noster erit, manibusque meis procedat in aeuum." 
121	inde, opifex rerum, adsumis mollia terrae 
122	atque uirum formas, cuius de costa cupito 
123	fit mulier uultu: mulier de costa uiri fit, 
124	quo mage cara uiro et lateri sit coniugis apta. 
125	o felix animal. summi cui dextra tonantis - 
126	est pater; o felix nimium. qui ducis olympo 
127	et genus et formam; si te non noxia terrae 
128	decipiant uitia nec blandus subruat error. 
129	numen eris caeloque redux mirabere regna, 
130	quae promissa bonis fido pater exhibet ore. 
131	nam tibi multa deus nascenti contulit ultro: 
132	aetheriam primum faciem uultumque paternum 
133	incessumque pedum rectum. sublimia colla, 
134	ne qua mora in caelum oculis spectantibus esset; 
135	tunc alacres promptasque manus uitaeque ministras, 
136	atque domum diuae pectus rationis et alti 
137	sedem consilii. facundae uocis honorem. 
138	haec soli concessa homini : nam cetera mutum 
139	et pecus obtinuit. uentrem, praecordia, neruos. 
140	uenarum riuos et sparsum corpore sanguem, 
141	<et> iusti laeuique simul sensusque doloris. 
142	tu uero. omnipotens, priuato munere largus 
143	erga hominem manibusque tuis operisque fauore 
144	inpendens, patria pignus pietate colendo. 
145	ne quid diuinis modo desit uultibus, ignem 
146	aetheris inspiras et sacrae mentis opimam 
147	indulges partem permixtus corpore toto. 
148	hinc meminisse licet ueterum. praesentia nosse 
149	hinc datur atque animae fas est uentura uidere; 
150	hinc loquimur canimusque deum. hinc sidera cuncta. 
151	terrarumque uiget cultus, pontusque mouetur; 
152	hinc artes nomenque, pudor. prudentia, iustum: 
153	hinc animae surgunt fortes. hinc pergit honestum 
154	et uia quae ducit castos ad limina caeli. 
155	Ergo hominem pleno perfectum munere tems
156	praeponis, genitor, pt rerum tradis habenas: 
157	cuncta habeat subdatque sibi. uice sit genitoris: 
158	telluris dominus, famulus tuus, omnia mundi 
159	possideat, tantum domino tibi seruiat uni. 
160	Postquam primus homo uetito se pascere ligno 
161	non timuit captusque dolis se praebuit angui, 
162	stat reus. et nudus deiecto lumine uestem 
163	inplorans dominumque fugit uultumque recondit. 
164	culpa comes sequitur, peccato obnoxia uita 
165	debilitat uires, caelo uenientia dona. 
166	aethere demissus paulatim deficit ignis. 
167	frigore peccati torpentia corda rigescunt : 
168	cura cibi uentrisque subit et cura tegendi 
169	corporis. et sacrum subeunt mortalia pectus. 
170	Nascitur hinc proles peccati, germinat inde 
171	deterior multo suboles, peiorque priori 
172	progenies sequitur, gradibus ad crimina crescetis. 
173	crimina quae stimulis acuunt dementia corda 
174	teque. pater. uariis armant terroribus ultro. 
175	Tum primum uenti coepere incumbere terris, 
176	intempestiuus descendere nubibus imber: 
177	fulmina tum primum caelo deiecta sereno. 
178	horrida tum grando turbatos uerberat agros. 
179	tonitrua altisono infractus murmurat aether. 
180	nec tamen ista malos reuocant: furor impius orbem 
181	obsidet et laxis rabies defertur habenis. 
182	bella placent caedesque simul. periuria. fraudes. 
183	mentirique libet. rapere est amor. abdere furta: 
184	nulla fides populis. nulla est iam ueritas usquam. 
185	Diluuio abluitur terrarum crimen et undis, 
186	uirque unus residet generis populique refector. 
187	atque unus. multi per quem data luce renati; 
188	arca tegit paucos. castrorum semina seruans. 
189	iam tum uenturi facies monstrata lauacri. 
190	susceptos fido seruans ecclesia partu. 
191	Postquam diluuii cecidit tumor, unda resedit, 
192	ales paciferae folium portauit oliuae. 
193	iam siccis reuolans pinnis dedit omina pacis. 
194	Tum populus surgit melior, tum purior undis 
195	gens hominum. magnos terris paritura nepotes. 
196	inde sacerdotis in caelum dedita corda. 
197	hinc inter flammas pueri cantare parati. 
198	et puer, inpasti quem non tetigere leones. 
199	tum reges cecinere deum, tum uera prophetis 
200	ora sonant caeli subole splendentia terris. 
201	quamuis cuncta deo seruirent crimine uicto, 
202	attamen antiqui etiamnum gutta ueneni 
203	spargebat populos et erant uestigia fraudis. 
204	quae bonus ablueret doctor melioribus undis. 
